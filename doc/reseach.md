سنهاب چیست؟ ثبت نام و ورود به سیستم سامانه سنهاب بیمه مرکزی ایران
مرتضی سیرجانی۲۱ آبان ۱۴۰۴۶۴ خواندن این مطلب 10 دقیقه زمان میبرد
ورود به سیستم سامانه سنهاب بیمه مرکزی ثبت نام در سامانه سنهاب
افرادی که از بیمه شخص ثالث استفاده می‌کنند، احتمالاً با واژه سنهاب برخورد داشته‌اند. اما سنهاب چیست؟ سنهاب، نام سامانه رسمی بیمه مرکزی ایران است که برای ارائه خدمات الکترونیک در حوزه بیمه پیاده‌سازی شده است. از این سامانه می‌توان برای استعلام بیمه‌نامه‌های صادر شده استفاده کرد. همچنین، نمایندگان بیمه می‌توانند برخی از فعالیت‌های خود را در این سامانه انجام دهند. از آنجا که سنهاب دارای بخش‌های مختلفی است، در این مقاله قصد داریم، آموزش قسمت‌های مختلف آن و استعلام بیمه شخص ثالث را برای شما کاربران گرامی قرار دهیم. همچنین، به سوالاتی نظیر چه کارهایی را می‌توان به کمک سنهاب انجام داد یا سنهاب نمایندگان بیمه چه کاربردی دارد، پاسخ دهیم. پس تا انتهای مقاله با ما همراه باشید.

سامانه سنهاب چیست ؟
سامانه سنهاب چیست ؟
اهداف و کاربردهای سامانه سنهاب
سامانه سنهاب چه اهدافی را دنبال می‌کند؟
چه بیمه‌نامه‌هایی از سنهاب قابل استعلام است؟
استعلام بیمه شخص ثالث در بیمه‌دات‌کام
استعلام بیمه خودرو از طریق سامانه سنهاب بیمه مرکزی
استعلام پیامکی بیمه ماشین از سامانه سنهاب
نحوه گرفتن استعلام با پیامک سنهاب ( سامانه سنهاب بیمه مرکزی)
نحوه استعلام بیمه بدنه خودرو با شماره بیمه‌نامه
استعلام کد نمایندگی بیمه مرکزی
استعلام تخفیفات از سامانه بیمه مرکزی
مزایای سامانه سنهاب
میز خدمت بیمه مرکزی
کمی بیشتر با بیمه مرکزی ایران آشنا شوید
وظایف و اختیارات بیمه مرکزی جمهوری اسلامی ایران
سنهاب، تحولی در صنعت بیمه
سنهاب چیست؟
بررسی کاربردهای سامانه سنهاب بیمه مرکزی
سامانه سنهاب که مخفف «سامانه نظارت و هدایت الکترونیکی بیمه» است، به گردآوری اطلاعات و فراهم سازی امکان نظارت و هدایت صنعت بیمه می‌پردازد. هدف اولیه ایجاد چنین سامانه‌ای‌، ایجاد پایگاه داده‌ای از آمار و اطلاعات شرکت‎‌‌های بیمه است تا دستگاه‌های نظارتی، همچنین وزارت امور اقتصادی و دارایی، دسترسی آسان‌تری به وضعیت عملکرد شرکت‌های بیمه‌گر داشته باشند؛ اما، در طول مسیر طراحی و توسعه سنهاب، دامنه ماموریت و خدمات آن گسترش یافت. در حال حاضر، اهداف این سامانه جمع‌آوری اطلاعات، نظارت و هدایت شرکت‌های بیمه و حتی بیمه‌گزاران است.


